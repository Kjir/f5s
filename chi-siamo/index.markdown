---
author: Mauro
comments: false
date: 2013-05-24 07:32:55+00:00
layout: page
link: http://www.fermignano5stelle.com/chi-siamo/
slug: chi-siamo
title: Chi siamo
wordpress_id: 2
---

Il Movimento 5 Stelle non è un partito. È un Movimento di liberi cittadini non vincolati da interessi di parte o visioni ideologiche. Quest’ultimi sono uniti nell'interesse comune di opporsi alla casta e alla devastazione morale, ambientale, economica del nostro paese.  
I cittadini impegnati nel collaborare al raggiungimento di tali obiettivi sono denominati attivisti, e si riuniscono assieme per autodeterminare le scelte del gruppo.




Non esistono strutture, tessere, sezioni, direttivi, presidenze o segreterie. Ogni attivista interviene in autonomia sulle azioni da intraprendere decise nei meetup (riunioni).




Ogni attivista intende la politica non come una professione ma come un servizio civile limitato nel tempo, mettendo a servizio del progetto la propria professionalità e le proprie competenze.




Il contributo che ogni cittadino può dare al MoVimento è la propria intelligenza. L’intelligenza di ciascuno di noi è l’ultima risorsa che ci rimane per uscire da questa crisi economica e sociale. Tuttavia l’intelligenza del singolo non basta, occorre un’intelligenza collettiva.




Non è sufficiente esprimere idee o proposte chiedendole di metterle in atto, è necessario che ogni proposta o idea sia accompagnata dalla disponibilità ad essere i primi ad attivarsi affinché essa si possa realizzare.




L’informazione passa per la rete internet, bypassando i media tradizionali, che da sempre sono assertivi al potere temporaneo. Si cercano le fonti, si elabora un pensiero e lo si approfondisce. Si studia il da farsi e ci si confronta con le esperienze positive e negative delle altre amministrazioni italiane e non solo, per meglio agire e con più sicurezza.




I cercatori di poltrone, i “trombati” che cercano di riposizionarsi, i professionisti della politica, devono sapere che non cerchiamo candidati ma cittadini attivi: cittadini a 5 stelle. Cerchiamo cittadini che vogliono riappropriarsi della facoltà di poter decidere del proprio futuro.




Fermignano in Movimento.




[Il programma](https://s3-eu-west-1.amazonaws.com/materiali-bg/Programma-Movimento-5-Stelle.pdf)  
[Il non statuto](https://s3-eu-west-1.amazonaws.com/materiali-bg/Regolamento-Movimento-5-Stelle.pdf)  
[La carta di Firenze](http://www.beppegrillo.it/documenti/carta_di_firenze.pdf)
