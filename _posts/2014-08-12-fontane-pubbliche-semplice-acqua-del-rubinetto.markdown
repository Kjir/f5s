---
author: sbis
comments: true
date: 2014-08-12 04:33:41+00:00
layout: post
slug: fontane-pubbliche-semplice-acqua-del-rubinetto
title: 'Fontane pubbliche: semplice acqua del rubinetto!'
wordpress_id: 1399
categories:
- Acqua
---

A Fermignano esistono diverse fontane pubbliche ubicate in diversi punti. Ad esempio ci sono le fontanelle in Via Sant'Agostino, molto utilizzate dai cittadini per i rifornimenti idrici:

[caption id="attachment_1413" align="alignnone" width="720"][![](/images/2014/08/906658_595697480543111_6670766220602866856_o-1024x575.jpg)](/images/2014/08/906658_595697480543111_6670766220602866856_o.jpg) Fontanelle nuove in via M.L. King/Via Sant'Agostino[/caption]

Oppure c'è la fontana del Mascherone:

[caption id="attachment_1402" align="alignnone" width="300"][![La fontana del Mascheron, sotto la Torre Romana](/images/2014/08/el_mascheron-300x168.jpg)](/images/2014/08/el_mascheron.jpg) La fontana del Mascherone, sotto la Torre Medievale[/caption]

Ebbene ben pochi cittadini fermignanesi conoscono un piccolo particolare su queste fontane: sono alimentate dalla **stessa acqua** che fuoriesce dai **rubinetti di casa**!

La credenza che queste acque siano diverse, tuttavia, ha ben ragione di esistere: la fontana del Mascherone era precedentemente alimentata dal fosso di Ca' Melle, tramite l'acquedotto FS, e le fontane sotto il serbatoio del monte di Ca' Paino, ora accessibili solamente a piedi, erano alimentate con acqua del Monte Nerone. Tuttavia non è più così: tutte le fontane pubbliche, infatti, sono ora rifornite con l'acqua del serbatoio del monte di Ca' Paino, da dove esce l'acqua mista proveniente dal potabilizzatore di San Silvestro e dal Monte Nerone, la stessa che viene distribuita nelle abitazioni di Fermignano, con la sola eccezione delle vecchie fontanelle sotto il monte di Ca' Paino che sono nuovamente alimentate da acque del Monte Nerone in seguito all'emergenza di Giugno.

[caption id="attachment_1403" align="alignnone" width="300"][![Le fontanelle sotto il serbatoio di Ca Paino sono le uniche alimentate da acqua del Monte Nerone](/images/2014/08/20140811_191414-300x168.jpg)](/images/2014/08/20140811_191414.jpg) Le vecchie fontanelle sotto il serbatoio del monte di Ca' Paino sono le uniche alimentate da acqua del Monte Nerone[/caption]

Siccome la strada di accesso a queste fontanelle è chiusa al traffico in seguito a lamentele dei residenti, ci chiediamo se non sia il caso di **spostare** la fornitura di acqua del **Monte Nerone**, di migliore qualità, alle nuove fontanelle poco distanti di Via M.L. King/Via Sant'Agostino, che oltre ad essere adiacenti al parcheggio sono anche le fontanelle più utilizzate da tutti! Un intervento semplice che darebbe l'opportunità ai fermignanesi di bere acqua migliore perfino delle acque minerali imbottigliate...
