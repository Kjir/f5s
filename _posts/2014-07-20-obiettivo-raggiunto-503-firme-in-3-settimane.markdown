---
author: sbis
comments: true
date: 2014-07-20 14:12:14+00:00
layout: post
slug: obiettivo-raggiunto-503-firme-in-3-settimane
title: 'Obiettivo raggiunto: 503 firme in 3 settimane!!'
wordpress_id: 1334
categories:
- Acqua
---

[![oltre 500 firme](/images/2014/07/img-sito-moduli-firme.jpg)](/images/2014/07/img-sito-moduli-firme.jpg)

È con orgoglio che annunciamo la chiusura della [raccolta firme](http://www.fermignano5stelle.com/raccolta-firme-per-mozione-di-iniziativa-popolare/) dopo solamente **3 settimane**: abbiamo infatti raggiunto il notevole obiettivo di **503 firme** di cittadini fermignanesi che chiedono dei **controlli più serrati** sull'acqua, **maggiore trasparenza** sui dati e la valutazione di **fonti alternative** di approvvigionamento gestite direttamente dal Comune.

Siamo particolarmente felici di aver riscosso questo ampio successo anche tra persone con **differenti idee politiche**: segno inequivocabile che siamo riusciti a raggiungere il nostro scopo di proporre qualcosa per il bene di **tutti** i cittadini fermignanesi, a prescindere dallo schieramento politico.

Lunedì 21 ci siamo recati in Comune per **consegnare ufficialmente** le firme raccolte con allegata una** lettera di presentazione** indirizzata al Sindaco, la Giunta e tutti i Consiglieri Comunali. Ci auguriamo che l'argomento venga inserito **al più presto** all'ordine del giorno e discusso in Consiglio Comunale.

Positive anche le notizie relativamente al nostro [esposto in procura](http://www.fermignano5stelle.com/acqua-contaminata-chiediamo-trasparenza/): notizie informali dicono che l'indagine sia stata avviata e che sia stata presa molto sul serio! Siamo assolutamente fiduciosi nel buon lavoro delle istituzioni e attendiamo gli sviluppi delle indagini.

Concludiamo ringraziando le persone che hanno reso possibile questa battaglia: innanzitutto dobbiamo ringraziare **Peppe Dini** ed **Ileana Bego**, che con i loro preziosi **suggerimenti** ci hanno aiutati nella stesura del testo della mozione d'iniziativa popolare; ringraziamo anche **Eugenio Gulini** che ha riportato molto fedelmente la nostra iniziativa sulla **stampa locale**; infine ringraziamo i **cittadini fermignanesi** (e non solo) che si sono mostrati molto sensibili a questo tema e che ci hanno incoraggiati ad andare avanti su questa strada.

In attesa di una risposta da parte del Comune, i nostri sforzi saranno indirizzati ad informarvi sugli esiti delle nostre iniziative e di continuare a tenere alta l'attenzione su questo tema, anche in questo periodo di vacanze.

Allegati:
- [Testo della petizione
](/images/2014/07/testo-petizione.pdf)- [Lettera di accompagnamento protocollata](/images/2014/07/protocollo-lettera.pdf)
