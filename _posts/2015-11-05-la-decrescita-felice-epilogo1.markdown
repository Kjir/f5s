---
author: parides17
comments: true
date: 2015-11-05 09:57:36+00:00
layout: post
slug: la-decrescita-felice-epilogo1
title: 'La Decrescita Felice: come vivere bene in modo sostenibile'
wordpress_id: 1878
categories:
- Ambiente
---

![decrescita](/images/2015/11/decrescita-1024x597.jpg)


Si è svolto il primo degli incontri organizzati da Fermignano in MoVimento all'internodella nuova sede. Mercoledì 28 Ottobre abbiamo parlato di **Decrescita Felice** assieme ad **Alessandro Cascini**, Ingegnere ed agricoltore pesarese che da anni segue questi temi e li applica nella vita quotidiana.<!-- more -->




Alessandro ha mostrato alcuni dati che evidenziano come il consumo di risorse sia salito alle stelle nell'ultimo secolo, oltrepassando il livello di sostenibilità del nostro pianeta. È chiaro, quindi, che va cambiato approccio all'utilizzo delle materie prime, da quelle materiali a quelle immateriali, se vogliamo mantenere l'alta qualità di vita raggiunta.




Per questo motivo è inutile puntare ad aumentare la crescita, ma piuttosto bisognerebbe puntare ad una maggiore qualità ed efficienza: **meglio aumentare la qualità della nostra vita**, grazie ad una maggiore efficienza nello sfruttare quanto a nostra disposizione, piuttosto che distruggere le risorse naturali per mantenere livelli di crescita insostenibili.




A seguito dell'interessante introduzione di Alessandro, la parola è passata ai cittadini presenti, i quali hanno portato la discussione in direzioni interessanti. Sono state espresse posizioni variegate, non necessariamente concordi, ma comunque utili ad approfondire ulteriormente il tema.




Piacevole è stata la sorpresa di scoprire che molti dei presenti non erano all'oscuro di questo importante tema, ma che anzi ne erano bene informati. Questo pone una buona base da cui poter proporre azioni concrete da mettere in atto nel nostro piccolo comune.




Per chi non ha potuto partecipare o per rivedere l'incontro, ecco i video della serata: [Iª parte](https://www.youtube.com/watch?v=rvjQJKpUeZo) - [IIª parte](https://www.youtube.com/watch?v=somIHDD5XhY)




**Ci stiamo preparando con grandi aspettative ai prossimi incontri**, che spazieranno da contesti comunali come i Servizi sociali e il funzionamento della macchina amministrativa, a quelli territoriali come l'Acqua, la Sanità e i Rifiuti, fino a toccare contesti più ampi ma che andranno ad inficiare il nostro vivere quotidiano come il TTIP.




**Il prossimo appuntamento riguarda il tema dei rifiuti, che si terrà giovedì 12 novembre**. Durante la serata, approfondiremo la gestione dei rifiuti a livello comunale ed il nuovo piano regionale, grazie alla partecipazione del Forum provinciale per i beni comuni, che da anni lavora su questo argomento.




Vi aspettiamo, non mancate!!!


Video: Decrescita felice - prima parte.





Video: Decrescita felice - seconda parte.

