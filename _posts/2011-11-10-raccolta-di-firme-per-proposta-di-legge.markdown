---
author: parides17
comments: true
date: 2011-11-10 10:05:08+00:00
layout: post
slug: raccolta-di-firme-per-proposta-di-legge
title: Raccolta di firme per proposta di legge
wordpress_id: 387
categories:
- Movimento
---

[![manifesto01](http://www.urbino5stelle.it/blog/wp-content/uploads/2013/03/manifesto01-e1362938706837.jpg)](http://www.urbino5stelle.it/blog/wp-content/uploads/2013/03/manifesto01.jpg)





## COMUNICATO STAMPA MOVIMENTO 5 STELLE URBINO e FERMIGNANO




Gli attivisti del** MoVimento 5 Stelle di Fermignano e Urbino** aderiscono all'iniziativa del coordinamento Marche 5 Stelle di **raccolta firme** volte a promuovere la proposta di legge di iniziativa popolare che ha come finalità la** riduzione dei costi gestionali dell'assemblea legislativa e della giunta regionale marchigiana**.






* * *




La legge prevede l'accorpamento di tutte le indennità di cui godono i consiglieri regionali in un'unica indennità, detta di funzione, che è parametrata all'indennità di carica di deputato alla Camera. Il risultato concreto di tale provvedimento apporterà alle casse regionali un** risparmio di circa 15 milioni di euro nell'arco di una legislatura**. La proposta di legge prevede, più incisivamente, l'abolizione dei vitalizi a partire dalla X legislatura e per i consiglieri cessati dalla carica lo slittamento del diritto di percepire tali vitalizi al compimento non dei 60 anni bensì a partire dai 65. Giro di volta anche anche sulle spese mediante** l'eliminazione dei rimborsi forfettari **sostituiti da rimborsi per spese realmente sostenute dai consiglieri nell'esercizio delle loro funzioni. Di fatto i cittadini non possono più tollerare che, mentre il Paese versa in condizioni economiche e finanziarie disastrose, un 'élite di persone che intendono la politica come un mestiere anziché un servizio temporaneo alla collettività si arroghi il diritto di pesare sul bilancio regionale e in definitiva sulle spalle dei cittadini tutti.




Il MoVimento 5 Stelle Fermignano Urbino ha già avviato nelle giornata di Sabato 12 Novembre la raccolta firme in piazza Garibaldi a Fermignano, nella quale la partecipazione dei fermignanesi è stata molto numerosa. Per questo nei prossimi fine settimana, **nelle piazze di Fermignano e Urbino**, **invitiamo nuovamente tutti ad apporre la propria firma a sostegno della legge proposta presso i banchetti appositamente allestiti**.






 	
  * **sabato 19 novembre ore 9-13 Urbino (P.zza della Repubblica/P.zza San Francesco)**

 	
  * **sabato 19 novembre ore 15,30-19 Fermignano.**






MoVimento 5 stelle Fermignano-Urbino
