---
author: Mauro
comments: true
date: 2016-03-12 16:13:45+00:00
layout: post
slug: elezioni-amministrative-2016-fermignano
title: Elezioni Comunali 2016
wordpress_id: 2362
categories:
- Amministrative 2016
image:
  feature: 2016/03/grossi-cambiamenti-fermignano-1024x536.png
---

Mauro Grossi - Claudia Achilli - Gabriele Giacchi - Stefano Clini - Giulia Montanari - Nicola Toccaceli - Paola Castellucci - Diego Rossini - Davide Agostini - Loretta Galvani - Michele Baldantoni - Stefano Bacciardi.




La nostra lista è composta di volti nuovi alla politica, ma già conosciuti dai fermignanesi per l’impegno profuso in questi <!-- more -->anni nell'intento di migliorare il paese in cui viviamo.




In questi 5 anni l’impegno e l’attivismo non sono mai venuti meno e attraverso lo studio, la ricerca, la promozione di dibattiti e iniziative abbiamo cercato di salvaguardare Fermignano e il suo territorio. Siamo stati quotidianamente con il fiato sul collo all'amministrazione, controllando ogni giorno gli atti pubblicati nell’albo pretorio e presenziando a tutti i Consigli comunali.


Abbiamo sempre messo il cuore in tutte le nostre iniziative e abbiamo raccolto numerosi risultati.

• raccolta firme per l’abolizione dei vitalizi ai Consiglieri Regionali

• azioni di protesta contro la privatizzazione della mensa scolastica comunale.

• contrasto allo sperpero di denaro pubblico per la realizzazione dell'inutile Belvedere sul fiume

• presentazione di osservazioni alla Variante al PRG 2014, per scongiurare la cementificazione del vecchio campo sportivo e una devastazione ambientale lungo la strada del cimitero.

• denuncia alle Autorità dell’inquinamento delle acque pubbliche nel giugno 2014

• petizione per un'acqua più sicura che è stata accolta all‘unanimità dal Consiglio comunale.

• azioni di contrasto all’ampliamento della discarica di Ca’ Lucio

• campagne informative sui finti progetti che sono stati presentati per la E78.

Queste sono solo alcune delle tappe del percorso che ci ha portato fino a qui.


Oggi, dunque, ci sembra spontaneo e doveroso presentarci come vera e unica alternativa politica, la cui credibilità si basa sul lavoro svolto negli anni di attivismo.
In questa nuova ed esaltante avventura abbiamo scelto come candidato Mauro Grossi, uno dei fondatori e punto riferimento per il gruppo, per l'attivismo e la perseveranza dimostrate in questi anni.
