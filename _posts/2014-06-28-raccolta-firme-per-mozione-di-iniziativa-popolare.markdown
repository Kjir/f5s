---
author: sbis
comments: true
date: 2014-06-28 14:16:25+00:00
layout: post
slug: raccolta-firme-per-mozione-di-iniziativa-popolare
title: Raccolta firme per mozione di iniziativa popolare
wordpress_id: 1323
categories:
- Acqua
---

[![petizione_acqua](/images/2014/06/petizione_acqua.jpg)](/images/2014/06/petizione_acqua.jpg)

Come preannunciato, siamo partiti con la raccolta firme per una mozione di iniziativa popolare da sottoporre al Sindaco ed a tutti i consiglieri comunali. Nella mozione richiediamo queste semplici iniziative:



	
  1. Un programma di **vigilanza** su tutta la **zona di rispetto** attorno al punto di captazione del potabilizzatore di San Silvestro, soprattutto nei periodi coincidenti al maggior utilizzo di sostanze diserbanti potenzialmente pericolose per l'ambiente.

	
  2. Di concordare con l'ASUR una serie di **controlli aggiuntivi** nel periodo in cui si fa maggior uso di diserbanti.

	
  3. Di valutare un **divieto** di utilizzo del Metolachlor sui cigli delle strade del Comune di Fermignano, oltre che il suo utilizzo nell'agricoltura locale.

	
  4. Una maggior sollecitazione da parte del Comune di Fermignano nel richiedere la **pubblicazione** dei **dati sull'acqua** di ARPAM e MarcheMultiservizi con il minimo spazio temporale possibile, in modo di avere un **monitoraggio in tempo reale** dello stato del fiume.

	
  5. Di migliorare sensibilmente la fruibilità dei dati stessi a partire dal sito del Comune, anche tramite visualizzazione grafica oltre che tabelle degli andamenti dei valori per i vari punti di prelievo.

	
  6. Di avviare una **seria** discussione sull'**inquinamento** del fiume Metauro in sede di AATO.

	
  7. Di individuare, valutare e proporre progetti per la creazione e **gestione diretta** di fonti di approvvigionamento idrico **alternative**, quali potrebbe essere, a semplice titolo di esempio, la sorgente di **Pian del Papa**


Faremo un primo banchetto **Domenica 29 Giugno** dalle ore 9 in Piazza Garibaldi. Seguiranno altri eventi e momenti in cui cercheremo di raccogliere il maggior numero di firme possibili.
