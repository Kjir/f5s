---
author: sbis
comments: true
date: 2014-03-12 15:37:45+00:00
layout: post
slug: riconosciamo-un-solo-movimento-5-stelle-pesaro
title: Riconosciamo un solo Movimento 5 Stelle di Pesaro
wordpress_id: 1123
categories:
 - Movimento
---

[![Pesaro 5 stelle](/images/2014/03/pesaro5stelle.jpg)](/images/2014/03/pesaro5stelle.jpg)


Uno dei punti di forza del Movimento 5 Stelle è la capacità di **fare rete tra gruppi** vicini per scambiarsi informazioni, ottimizzare i costi in comune e condividere competenze ed intelligenze. Da anni collaboriamo in modo molto efficace con il gruppo pesarese, sia con iniziative tra attivisti, sia partecipando ai loro numerosi incontri pubblici. Tuttavia, con nostra grande sorpresa, apprendiamo qualche giorno fa da Tele 2000 che il gruppo pesarese in questione non sarebbe il gruppo legittimo, ma il vero Movimento 5 Stelle si identificherebbe in un gruppo mai sentito prima che si dichiara amico dell'Associazione Ferrovia Val Metauro.




<!-- more -->Parola di Igor Jason Fradelloni, semi-sconosciuto personaggio che ultimamente passa di giornale in giornale a spargere fango costante sul Movimento 5 Stelle Pesaro senza avanzare alcuna proposta concreta, il cui unico merito è di farsi fotografare in posa di fianco all'alta politica pesarese del Partito Democratico. Una volta sola ci è capitato di incrociarlo in un evento sul territorio: durante l'incontro con i meetup locali, riunitisi a Calcinelli per confrontarsi con l'Associazione FVM. È stato facilissimo riconoscerlo: era **colui che dormiva** sul banco durante l'esposizione dei progetti da parte del tecnico.




Inutile sottolineare come i media locali, in totale continuità con i media nazionali, inseguano le notizie sensazionalistiche invece di descrivere la realtà effettiva, che potrebbero benissimo scoprire partecipando ad uno qualsiasi dei numerosi eventi organizzati sul territorio.




Per conoscere le posizioni ufficiali del Movimento 5 Stelle su temi delicati come quello della ferrovia basterebbe rivolgersi ai due consiglieri eletti (Ballerini di Pesaro e Omiccioli di Fano) e per sapere cosa ne pensino i gruppi locali è sufficiente rivolgersi ad uno dei tanti banchetti organizzati dai vari Meetup sul territorio, anche nell'entroterra.




Ai giornalisti interesserà veramente l'opinione del Movimento o interessa solamente mostrarlo artificialmente spaccato, invitando personaggi che nessuno dei gruppi sul territorio ha mai sentito nominare prima d'ora?




Il meetup Fermignano in Movimento si dichiara estraneo alla figura di Fradelloni e dal gruppo da lui creato.




I seguenti gruppi locali si associano e condividono quanto sopra riportato:






 	
  * Movimento 5 Stelle Catria e Nerone

 	
  * Movimento 5 Stelle Montelabbate

 	
  * Movimento 5 Stelle Vallefoglia

 	
  * Movimento 5 Stelle Urbino

 	
  * Movimento 5 Stelle Gabicce - Gradara

 	
  * Saltara in MoVimento

 	
  * Movimento 5 Stelle Tavullia

 	
  * Cartoceto in MoVimento




httpv://www.youtube.com/watch?v=x-KOgxSs-9A
