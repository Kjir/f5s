---
author: parides17
comments: true
date: 2013-08-09 21:19:07+00:00
layout: post
slug: hanno-deciso-di-ampliare-la-discarica-di-calucio
title: Hanno deciso di ampliare la discarica di Cà Lucio
wordpress_id: 637
categories:
- Ambiente
- Ca' Lucio
---

[![discarica-responsabili](/images/2013/08/discarica-responsabili-300x225.jpg)](/images/2013/08/discarica-responsabili.jpg)Lor signori hanno deciso. Sette persone hanno deciso il futuro di oltre 90.000 abitanti.
Hanno deciso che è giusto spendere circa 12 milioni di euro per seppellire i rifiuti, piuttosto che spenderne la metà per riciclarli. Hanno deciso che è giusto continuare a buttare via 30.000 tonnellate di materie prime ogni anno, invece di puntare alla riduzione e al riuso dei materiali.




<!-- more -->




Hanno deciso che per i prossimi 20 anni dovrà essere Marche Multiservizi a gestire le nostre discariche e noi siamo obbligati a pagarla per rientrare nei suoi investimenti, altrimenti i rifiuti li faranno arrivare da altre parti. Hanno deciso che fare il minimo richiesto per legge (65%), per quanto riguarda la raccolta differenziata, è sufficiente e che non c'è bisogno di fare di meglio.




Hanno deciso che le richieste dei cittadini sono "troppo generiche" per poter fornire delle risposte.




Hanno deciso nel silenzio assordante degli amministratori locali, i quali sapevano dal 2009 e non hanno fatto nulla di concreto per impedirlo. Hanno deciso in assenza dell'assessore all'ambiente, come a dire che l'ambiente non c'entra nulla con la discarica.
Hanno deciso di farlo in Agosto, in un rifiugio sul Monte Catria, per non farlo sapere a nessuno.




Ora spetta ai cittadini scegliere: scegliere di girarsi dall'altra parte e sperare bene, oppure scegliere di tutelare il proprio futuro e quello dei propri figli e impegnarsi in prima persona per cambiare questo stato di cose.
Ogni cittadino, comitato o associazione contribuisca a cambiare il futuro e, chi ci sta, si unisca a noi per ricorrere contro questa decisione.




Fermignano in MoVimento
