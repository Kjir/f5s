---
author: parides17
comments: true
date: 2013-01-17 22:58:38+00:00
layout: post
slug: elezioni-politiche-2013-campagna-elettorale
title: Elezioni politiche 2013 Campagna elettorale
wordpress_id: 489
categories:
- Movimento
---

**[![tsunami-tour](/images/2013/01/tsunami-tour-150x150.jpg)](/images/2013/01/tsunami-tour.jpg)****
Cerchiamo rappresentanti di lista**




**per le città della Provincia di Pesaro e Urbino**




 




Per la prima volta da anni abbiamo l'opportunità di cambiare davvero direzione: abbiamo l'opportunità di far tornare i cittadini dentro le istituzioni, invece dei politici di professione. Per farlo abbiamo bisogno del contributo di tutti, piccolo o grande che sia. Stiamo facendo la storia e tu puoi esserne parte con delle piccole azioni.




Stiamo ricercando volontari per svolgere questi compiti:






 	
  1. **Distribuzione di volantini informativi sugli incontri**

 	
  2. **Affissione di manifesti elettorali**

 	
  3. **Rappresentanti di lista**


<!-- more -->


#### **1. Distribuzione volantini**




Nelle prossime settimane verranno organizzati incontri informativi per far conoscere i candidati alla Camera e al Senato delle Marche, per spiegare ai cittadini che cos'è il Movimento 5 Stelle e per ascoltare le proposte dei cittadini. Per assicurarci che tutti possano partecipare è indispensabile informare il più possibile le persone sulle date e far sì che si presentino numerosi alle serate. È sufficiente dedicare anche un solo pomeriggio, oppure portare i volantini negli spazi pubblici della propria città per coprire più territorio possibile.





#### **2. Affissione di manifesti elettorali**




Ogni comune prevede degli spazi in cui affiggere i manifesti elettorali di tutti i partiti partecipanti alle elezioni. Per riuscire a coprire tutta la provincia di Pesaro-Urbino, serve l'aiuto di persone che siano disposte a passare un pomeriggio ad affiggere questi manifesti elettorali. I materiali saranno forniti assieme alla spiegazione pratica sul come fare. Inoltre avrete modo di verificare ed eventualmente denunciare gli abusi degli altri partiti, purtroppo molto diffusi.





#### **3. Rappresentanti di lista**




Ogni partito può nominare un rappresentante di lista per ogni seggio: questo rappresentante ha il compito di verificare che le procedure siano rispettate correttamente e che non vengano assegnati voti non validi, oppure annullati voti validi. Questa è una grande opportunità per verificare di persona che queste elezioni avvengano nel modo più corretto possibile e che i risultati rispecchino veramente la volontà dei cittadini! Per fare il rappresentante di lista è sufficiente essere iscritto alle liste elettorali della circoscrizione, cioè basta essere residente nelle Marche. I seggi sono molto numerosi, quindi servono tantissime persone che si offrano per questo ruolo importante.




**Importante: i rappresentanti di lista fruiscono di un permesso lavorativo e hanno diritto a recuperare la domenica di riposo passata al seggio!**





#### **Come contattarci**




Per avere maggiori informazioni, per offrirti per una azione di supporto qualunque e per ogni altra esigenza, non esitare a contattarci!!




Ci incontriamo tutti i martedì sera per l'organizzazione degli eventi e altre azioni concrete; siamo raggiungibili tramite e-mail a [info@urbino5stelle.it](mailto:info@urbino5stelle.it) o dalla pagina Facebook del Movimento: [http://www.facebook.com/m5surbino/](http://www.facebook.com/m5surbino/); su Twitter: [http://www.twitter.com/Urbino5Stelle](http://www.twitter.com/Urbino5Stelle); per telefono al  349 84 96 517 (Stéphane) o al 349 47 10 367 (Mauro)




Stéphane Bisinger




**
Non restare a guardare mentre ti portano via il futuro: per renderlo migliore basta veramente poco!**
