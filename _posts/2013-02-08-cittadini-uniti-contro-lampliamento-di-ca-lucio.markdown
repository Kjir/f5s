---
author: parides17
comments: true
date: 2013-02-08 12:31:16+00:00
layout: post
slug: cittadini-uniti-contro-lampliamento-di-ca-lucio
title: Cittadini uniti contro l'ampliamento di Ca' Lucio
wordpress_id: 479
categories:
- Ca' Lucio
- Ambiente
---

[![cittadini-uniti](/images/2013/02/cittadini-uniti-300x262.jpg)](/images/2013/02/cittadini-uniti.jpg)Lunedì 4 Febbraio presso il circolo Arci di Montesoffio si è tenuta una riunione di cittadini preoccupati per l'ampliamento della discarica di Ca' Lucio.




Nel corso dell'incontro è stato illustrato il progetto, che prevede un ampliamento di 680.000 metri cubi di rifiuti da sommare ai 480.000 mc attualmente presenti, per un totale di oltre 1 milione di metri cubi; questo ampliamento, dal costo di circa 8 milioni di euro, più 4 milioni di euro previsti per il post-mortem della discarica, verrà pagato da Marche Multiservizi in cambio della gestione della discarica per i prossimi 20 anni, il tempo di vita previsto con questo ampliamento: le previsioni parlano di una raccolta differenziata che raggiungerà il 65% entro il 2016 con un conferimento di riufiuti in discarica che si stabilirà attorno alle 30.000 tonnellate annue.


<!-- more -->


Queste previsioni denotano una mancanza di strategia seria per la gestione dei rifiuti, che porterà ad avere nuovamente problemi nei prossimi 20 anni, mentre sono possibili strade alternative come la strategia Rifiuti Zero che permetterebbero di fare a meno della Discarica risolvendo così il problema rifiuti in maniera lungimirante.




I cittadini hanno poi esposto le loro rimostranze, rimarcando i rischi ambientali legati alla discarica e denunciando seri problemi presenti e passati, dimostrando di avere molto a cuore il tema. A fine serata si è costituito un Comitato per tutelare gli interessi dei cittadini.




Stéphane Bisinger
