---
author: parides17
comments: true
date: 2013-03-05 13:15:48+00:00
layout: post
published: false
slug: movimento-5-stelle-di-urbino-si-incontra-per-combattere-i-clientelismi
title: Movimento 5 Stelle di Urbino si incontra per combattere i clientelismi
wordpress_id: 402
---

Il Movimento 5 Stelle di Urbino, reduce dal grande lavoro svolto per portare a conoscenza i temi ed i candidati del Movimento 5 Stelle anche nell'entroterra, riparte subito a parlare di temi locali, forti di un grande risultato ottenuto anche nel territorio urbinate: è in fase di organizzazione un incontro rivolto a tutti i simpatizzanti del Movimento che vogliano partecipare attivamente alla vita politica della città in cui verranno illustrate le basi su cui si fonderà il programma di lavoro per i prossimi anni.

Per portare avanti queste battaglie in una città particolare come Urbino serviranno dei candidati inattaccabili, giovani, competenti ed agguerriti che vogliano andare ad intaccare il problema principale di questa città: i sistemi clientelari che tutti i cittadini conoscono fin troppo bene, anche se ben pochi hanno il coraggio di parlarne. Per questo motivo i nostri candidati avranno alcuni requisiti addizionali, come non essere mai stati candidati prima, non essere dipendenti Comunali o di partecipate e di non essere titolari di appalti pubblici. Anche in Urbino è giunto il momento di sostituire il clientelismo con il merito e la competenza, gli interessi di partito con gli interessi di tutti i cittadini.

I cittadini interessati sono invitati a partecipare Giovedì 14 Marzo alle 20:45 presso il bar Oba Oba di Fermignano.

Qui l'evento Facebook: [http://www.facebook.com/events/192048964252043/](http://www.facebook.com/events/192048964252043/)
