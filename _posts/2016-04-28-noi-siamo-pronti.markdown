---
author: Mauro
comments: true
date: 2016-04-28 16:31:48+00:00
layout: post
slug: noi-siamo-pronti
title: Noi siamo pronti!
wordpress_id: 2451
categories:
- Amministrative 2016
image:
  feature: 2016/04/LISTA-CANDIDATI-1024x546.jpg
---

Sabato scorso, al Museo dell’Architettura, abbiamo presentato la nostra squadra a 5 stelle e alcuni punti del nostro programma elettorale. Un programma semplice, ma non per questo meno ambizioso.

<!-- more -->

Sono 5 anni che lavoriamo per Fermignano fuori dall’Amministrazione, mossi solo dalla passione e dalla voglia di vivere una Fermignano migliore.

Dopo 5 anni di studio dei problemi e delle possibili soluzioni, abbiamo consolidato il gruppo e concretizzato tutto in un progetto politico credibile. Saremo gli unici a presentarci orgogliosamente con il simbolo di un movimento politico nazionale, il Movimento 5 Stelle, nella nostra città di Fermignano.

Già nella scelta dei candidati abbiamo cambiato il modo di fare: invece di ripescare vecchi politici in pensione e di collezionare volti conosciuti per raccattare voti, ci siamo presentati con le persone che in questi anni hanno dimostrato passione, entusiasmo e voglia di approfondire le questioni per puro senso civico. Il risultato è una squadra giovane e preparata che è pronta ad amministrare Fermignano.

Il nostro programma nasce dal grande lavoro di studio fatto fino ad oggi e la sua forza sta proprio nel fatto che è un programma concreto e realizzabile. Molti spunti sono stati presi dai successi dei Comuni a 5 Stelle che in pochi anni hanno dato una svolta importante nelle loro città.

Grazie di cuore a tutti coloro che sabato sono venuti ad incontrarci, grazie al nostro portavoce in Regione Piergiorgio Fabbri e al nostro portavoce alla Camera dei Deputati Andrea Cecconi per il sostegno e le bellissime parole.

Per chi non è potuto venire ecco il [video](https://www.youtube.com/watch?v=uKfkQjnOfGo&feature=youtu.be) della prima parte dell'incontro.

**A riveder le stelle!**

![10](/images/2016/04/10-300x171.jpg) ![1](/images/2016/04/1-300x199.jpg) ![2](/images/2016/04/2-300x200.jpg) ![3](/images/2016/04/3-300x227.jpg) ![4](/images/2016/04/4-300x191.jpg) ![5](/images/2016/04/5-300x168.jpg) ![6](/images/2016/04/6-300x167.jpg) ![7](/images/2016/04/7-300x192.jpg) ![8](/images/2016/04/8-300x179.jpg) ![9](/images/2016/04/9-300x199.jpg) ![12](/images/2016/04/12-300x136.jpg) ![11](/images/2016/04/11-300x165.jpg)
