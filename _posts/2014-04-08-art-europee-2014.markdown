---
author: parides17
comments: true
date: 2014-04-08 15:02:26+00:00
layout: post
slug: art-europee-2014
title: '#vinciamonoi Tour a Fermignano'
wordpress_id: 1202
categories:
- Europa
- Movimento
---

[![europee M5S Fermignano](/images/2014/04/europee-m5s-fermignano-social.jpg)](/images/2014/04/europee-m5s-fermignano-social.jpg)




Cosa sapete dell'Europa, della UE, della BCE, del MES e del Fiscal Compact a parte i luoghi comuni? Di cosa si occupano gli europarlamentari italiani a Bruxelles? **Quanto incide sulle nostre vite quel che si decide in Europa?** Alzi la mano chi può tracciare un bilancio minimo dei lavori dello scorso anno.




Non si discute mai di Europa, ma solo di euro che dovrebbe rappresentare l'economia europea nel suo insieme, ma che ormai non rappresenta più nulla.




L'Europa è un comodo _alibi_. "Ce lo chiede l'Europa" è un mantra per coprire qualunque idiozia, dal Fiscal Compact al pareggio di bilancio in Costituzione.




Siamo in preda a un'allucinazione collettiva che ha trasfigurato un ideale di Europa che non esiste: non siamo degli stati con popolazioni eterogenee in cerca di una nuova Patria, ma popoli con tradizioni e civiltà millenarie.




<!-- more -->Le decisioni prese in Europa hanno effetti devastanti sul futuro delle prossime generazioni, nel bene così come nel male, ma nessun cittadino europeo può interferire, spesso non ne è neppure a conoscenza.




Il MoVimento 5 Stelle entrerà in Europa per cambiarla, renderla democratica, trasparente, con decisioni condivise a livello referendario.




**Sabato 12 aprile, **dalle ore 20.30 alla Sala Monteverdi di** Fermignano**, incontreremo nuovamente i cittadini per parlare insieme di Europa!




Spiegheremo i sette punti del nostro programma, come le istanze dei territori possano produrre azioni concrete sia nel parlamento italiano oggi come in quello europeo domani.




Vi offriremo l'occasione di un **confronto diretto **con i nostri** parlamentari!**


Il manifesto del M5S per le elezioni europee è di sette punti: [leggilo](https://s3-eu-west-1.amazonaws.com/materiali-bg/7punti.pdf) e condividilo!
