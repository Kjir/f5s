---
author: parides17
comments: true
date: 2014-12-17 11:21:54+00:00
layout: post
slug: raccolta-firme-referendum-sulleuro-il-via-anche-a-fermignano-2
title: 'Raccolta firme referendum sull''euro: il via anche a Fermignano!'
wordpress_id: 1515
categories:
- Europa
---

![](/images/2014/12/fuori-dall-euro-fermignano.jpg)


Finalmente ci siamo! **Da oggi anche i Fermignanesi** possono contribuire con la propria firma ed avviare un **referendum** che offrirà a tutti i cittadini italiani la possibilità di scegliere se rimanere nell'attuale unione monetaria o se ripristinare la propria **sovranità monetaria**.


**Indire un referendum SI PUO', ma abbiamo bisogno di più firme possibili**.

Si potrà firmare presso l'**Ufficio Elettorale del Comune (Anagrafe)**, in via Mazzini 3, tutti i giorni durante l'orario di apertura al pubblico:

da lunedì a venerdì: 10:00 - 13:00
giovedì pomeriggio anche: 15:00 - 18:00
sabato: 9:00 – 12:00

Crediamo fermamente che questo sia lo strumento migliore per consentire a tutti di informarsi, discutere e alla fine decidere sopra un tema fondamentale che riguarda il futuro nostro e quello dei nostri figli.
Fondamentale sarà il dialogo, anche se le idee divergono; la formazione di una coscienza è molto importante per un paese democratico, poiché permette una partecipazione politica più attiva e un esercizio di voto consapevole.

**Per questo motivo sabato mattina saremo in piazza Garibaldi, a vostra disposizione per scambiare due chiacchiere. Vi aspettiamo!**


**N.B.**: Per poter raccogliere le firme direttamente nei banchetti, abbiamo bisogno degli **autenticatori**.
Stiamo quindi cercando persone che possono farlo e che vogliono regalarci anche solo mezza giornata del proprio tempo. Forse anche tu puoi farlo ma non lo sai, o magari conosci qualcuno disponibile ad aiutarci.




Possono svolgere il ruolo di autenticatore: Notai; Cancellieri di tribunale; Collaboratori cancelleria di tribunale; Giudici di pace; Segretari della Procura della Repubblica; Sindaco; Assessori comunali; Consiglieri comunali; Segretario comunale; Funzionari incaricati dal sindaco.


Se sei tra questi e sei disponibile per qualche ora nei prossimi weekend, scrivici a info@fermignano5stelle.com
oppure chiamaci 3341924817 (Diego), 3494710367 (Mauro).
