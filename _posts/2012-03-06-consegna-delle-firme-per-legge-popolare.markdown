---
author: parides17
comments: true
date: 2012-03-06 08:48:56+00:00
layout: post
slug: consegna-delle-firme-per-legge-popolare
title: Consegna delle firme per legge popolare
wordpress_id: 405
categories:
- Movimento
---

 **Consegna delle firme per proposta di legge popolare sulla riduzione dei costi gestionali dell'assemblea legislativa e della giunta regionale marchigiana**




* * *




Finalmente il pulmino con le 5798 firme raccolte in molti Comuni marchigiani (Ancona 920, Ascoli Piceno 170, Civitanova Marche 554, Fabriano 581, Fano 1312, Fermo 177, Loro Piceno 76, Matelica 197, Pesaro 274, Porto S. Giorgio 161, Recanati 280, S. Benedetto 178, Tolentino 498, Urbino e Fermignano 420) è arrivato alla sede regionale delle Marche. Lunedì 5 marzo una delegazione ha depositato i faldoni con grande speranza: la legge di iniziativa popolare dovrà essere discussa obbligatoriamente dal Consiglio regionale.




A quel punto si vedrà chi nell’emiciclo passerà dalle parole ai fatti. La nostra proposta prevede la riduzione dell’indennità di funzione e l’eliminazione dei rimborsi forfettari di cui beneficiano i Consiglieri, sostituiti da rimborsi che coprano le spese effettivamente. Infine si chiede l’abrogazione dell’istituto dell’assegno vitalizio, attualmente corrisposto agli ex consiglieri dal compimento del sessantesimo anno di età, nonchè l’innalzamento dell’età per la fruizione dell’assegno vitalizio per gli ex consiglieri regionali da sessanta a sessantacinque anni. C’è da dire che in data 23 dicembre 2011 il Consiglio regionale ha approvato una Legge regionale che elimina i vitalizi dalla prossima legislatura (quindi dal 2015). Di conseguenza i prossimi consiglieri non avranno più la trattenuta del 20% prevista in precedenza: in pratica non hanno il vitalizio ma si sono aumentati lo stipendio del 20%! Hanno inserito anche una decurtazione del 25% dell’indennità di carica per chi è titolare di altro reddito uguale o superiore al 50% dell’indennità di carica stessa. Sono rimaste l’indennità di funzione e il rimborso spese per soggiorno e trasporto.




Piccole modifiche. Ecco perché la nostra proposta, che va chirurgicamente ad agire più a fondo, è assolutamente da discutere ed approvare. Essa va ad abrogare la Legge regionale 23 del 1995, che per ora è stata solo modificata leggermente, come sopra esposto.




Staremo con il fiato sul collo, per informare tutti i cittadini che hanno firmato e che non hanno potuto ma volevano (e sono tanti), sull’iter della nostra proposta. Grazie a tutti di cuore, quando i cittadini scendono in campo, gli effetti si sentono.




 




* * *




**Articoli correlati**




COMUNICATO STAMPA DEL MOVIMENTO:[ Raccolta di firme per proposta di legge](index.php/22-news-dal-movimento-5-stelle/10-raccolta-firme-per-proposta-di-legge-di-iniziativa-popolare-che-ha-come-finalita-la-riduzione-dei-costi-gestionali-dellassemblea-legislativa-e-della-giunta-regionale-marchigiana)...




**Video**. della consegna delle [FIRME ALLA REGIONE MARCHE](http://youtu.be/Obo6jVj3FNA)




[Articolo: Vitalizi Regione Marche](index.php/temi/12-democrazia-diretta/stato-e-cittadini/14-vitalizi-regione-marche)




* * *




### NUOVA LEGGE, NUOVO INGANNO: PER OGNI CONSIGLIERE REGIONALE... AUMENTA IL PRIVILEGIO!




M5S Ancona:  Ancora una volta i nostri politici regionali cambiano le carte in tavola per far credere di realizzare un gran risparmio per le casse della Regione, a fronte di grandi sacrifici per le loro tasche. Ma non è così. Analizzando la nuova legge, approvata lo scorso 11 dicembre 2012 sul trattamento indennitario dei consiglieri regionali, ci accorgiamo che per tutti loro il trattamento stesso è aumentato!




[Liggi tutto ...](http://www.beppegrillo.it/listeciviche/liste/ancona/2012/12/nuova-legge-nuovo-inganno-per-ogni-consigliere-regionale-aumenta-il-privilegio.html)



