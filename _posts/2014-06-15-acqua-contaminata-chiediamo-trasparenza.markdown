---
author: parides17
comments: true
date: 2014-06-15 14:20:00+00:00
layout: post
slug: acqua-contaminata-chiediamo-trasparenza
title: ' Acqua contaminata: chiediamo trasparenza!'
wordpress_id: 1295
categories:
- Acqua
---

[![denuncia-acqua](/images/2014/06/denuncia-acqua.jpg)](/images/2014/06/denuncia-acqua.jpg)


Sabato scorso ci siamo recati in procura per presentare un esposto riguardante i recenti avvenimenti che hanno portato all'inquinamento dell'acqua nel comune di Fermignano. In questi giorni ci siamo mossi per informarci ed approfondire, ci siamo confrontati con molte persone direttamente interessate ed abbiamo sentito molte ipotesi su quali possano essere le cause, ma non è stato possibile dare maggior credito ad una ipotesi piuttosto che ad un'altra. Siccome i fatti sono estremamente gravi riteniamo fondamentale che le istituzioni si occupino con la massima serietà di questo caso, per cui ci siamo mobilitati per far avviare delle indagini da parte degli organi competenti per poter risalire ai responsabili dell'accaduto. Questo per due motivi fondamentali: il primo per rassicurare i molti cittadini giustamente preoccupati, per far sentire la presenza delle istituzioni e per tutelare la salute dei cittadini; il secondo per ricordare a tutti che il rispetto dell'ambiente è una cosa seria e che inquinare l'ambiente significa far del male alle persone.




Ci attendiamo una grande attenzione da parte delle istituzioni su questo tema, in particolare da parte del Comune, perché è nell'interesse di tutti risalire ai responsabili ed assicurarsi che un incidente simile non accada più. Nei prossimi giorni daremo vita ad alcune iniziative per coinvolgere i cittadini fermignanesi e dal loro modo di rimanere informati sulla questione.




Non permetteremo che questo triste episodio venga nascosto sotto al tappeto insieme alla polvere, ma pretendiamo la massima attenzione e serietà, una pronta informazione e la massima trasparenza.


[Visualizza e scarica un estratto della denuncia](/images/2014/06/denuncia-acqua-contaminata.pdf)


