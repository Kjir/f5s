---
author: sbis
comments: true
date: 2014-03-19 23:53:57+00:00
layout: post
slug: trasparenza-scadenza
title: Trasparenza a scadenza
wordpress_id: 1150
categories:
- Fermignano
---

[![albo-pretorio-storico](/images/2014/03/albo-pretorio-storico.jpg)](/images/2014/03/albo-pretorio-storico.jpg)




Partecipare alla vita pubblica della propria città significa, in larga misura, controllare l'operato dei nostri rappresentanti in Comune e nelle altre istituzioni. Questo si può fare in molti modi: partecipando ai consigli comunali, alle commissioni, agli eventi pubblici; ma anche verificando le Delibere del Consiglio Comunale, della Giunta o le Determine Dirigenziali.




<!-- more -->Per reperire questi ultimi documenti, è disponibile l'[Albo Pretorio Online](http://82.189.104.237/Fermignano/Albo/Albo.aspx) dove sono raccolti vari documenti utili al controllo e alla verifica dell'operato del Comune. Tuttavia l'Albo Pretorio del Comune di Fermignano ha un grosso problema: **non ha uno storico!**




Poter reperire documenti anche passati è fondamentale nel momento in cui si vuole ricostruire l'origine di alcune scelte i cui effetti vengono percepiti nel tempo e, se si vuole proporre delle soluzioni o migliorie, è fondamentale basarsi su questi importanti documenti.




Non comprendiamo il motivo di un simile ostacolo alla trasparenza, una trasparenza con data di scadenza, quanto basta all'amministrazione di prendersi i meriti di chi pubblica tutto sul proprio sito, ma senza dare uno strumento vero in mano ai cittadini.




**Chiediamo che i documenti presenti e passati rimangano disponibili ai cittadini, con la creazione di un archivio storico liberamente accessibile e sempre consultabile direttamente dal sito del Comune.**
